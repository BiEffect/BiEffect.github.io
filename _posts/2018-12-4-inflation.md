---
layout: post 
title: تورم چیست؟
Date: 2018-12-4 14:00 
tags: آموزشی
---

![Image](/assets/image/inflation.png) 




تورم یعنی کاهش قدرت خرید با ارز رایج کشور که اغلب منجر به پدیده افزایش قیمت در هنگام خرید نیازهای ضروری مانند گندم، شیر، گوشت، خدمات درمانی، پوشاک، برق و… می‌شود.

به طور ساده تر، **تورم پدیده‌ای است که در آن پول شما وسایل کمتری را برای شما می‌خرد.**

نرخ تورم معمولا با شاخص تورم اندازه گیری میشود.
شاخص تورم ابزاری اقتصادی برای سنجش نرخ تورم در یک اقتصاد است.

شاخص یعنی مجموعه‌‌ای از داده‌‌ها که به عنوان بنیانی برای ارجاع در آینده به کار گرفته می‌‌شوند.

محبوب‌ترین شاخص تورم در آمریکا، شاخص قیمت مشتری (Consumer Price Index) می‌باشد

بعضی از تورم‌ها به این دلیل اتفاق می‌افتند که یک کشور پول زیادی را چاپ کرده و یا دچار بحران اقتصادی شده است که این اتفاق باعث نزول ارزش پول آن کشور می‌شود.

از عوامل دیگر ایجاد تورم نیز میتوان گرانتر شدن حمل و نقل بر اثر افزایش قیمت چیزهایی مانند بنزین را نام برد که انتقال کالا به مغازه ها را گرانتر کرده و در نتیجه مشتری نیز باید پول بیشتری را پرداخت کند.

**تورم با سقوط ارزش پول شروع میشود**

تاثیر اصلی تورم این است که ارز رایج کشور ارزش خود را از دست می‌دهد؛ یعنی خرید همان مقدار جنس مقدار بیشتری تومان یا دلار یا پوند می‌برد. نتیجه‌ی این اتفاق این است که اگر کار آنان نتواند همگام با نرخ تورم پیش برود، خرید نیازهای ضروری برای مردم را دشوارتر می‌کند.

**تورم باعث انتقال پول از دارندگان پس‌انداز و سرمایه‌ گذاران به وام‌گیرندگان و بدهکاران می‌شود**

تاثیر تورم بر پس‌اندازکنندگان و سرمایه‌ گذاران این است که قدرت خرید خود را از دست می‌دهند. چه پول خود را در زیرزمین خانه مخفی کرده باشید و چه آن را در امن‌ترین بانک‌ دنیا نگه‌ دارید، با گذر زمان ارزش خود را از دست می‌دهد. 

تاثیر تورم برای بدهکاران مثبت است چون آنها می‌تواند بدهی خود را با پولی که ارزش خود را از دست داده پرداخت کنند. 

تورم یک بی‌عدالتی اخلاقی شدید است که اغلب به دلیل چاپ پول توسط دولت به وجود می‌آید، تا مخارج خارج از توان بانک مرکزی را پرداخت کند.

---
layout: post
Date: 2018-11-07 16:00
title: آیا میخواهید یک میلیونر شوید؟ سریعا این کارها را انجام دهید
tags: سایر
---

بیشتر مردم دعا می‌کنند که شرایط آنها به صورت معجزه آسایی تغییر کند. آنها تلاش در بهتر کردن خود ندارند تا در نتیجه بتوانند به طور فعالانه شرایط خود را بهتر کنند. برخلاف اکثر مردم که فقط منتظر شانس می‌مانند، شما می‌توانید به دنبال تبدیل شدن به فردی باشید که مهارت‌ها و قابلیت‌های خوبی دارد تا کارهای هوشمندانه‌ای انجام دهد. شما می‌توانید به فردی تبدیل شوید که کارهایی با اثرگذاری انجام می‌دهد. کار شما می‌تواند مشکلات بزرگ را حل کند، زندگی مردم را بهتر کند و مورد توجه همکاران شما که افراد مهم هستند قرار گیرد. اشتراک گذاری کارتان باعث می‌شود کارتان خوب به نظر برسد.

اینکه چه فردی هستید و چه کاری انجام می‌دهید کاملا تحت کنترل شماست، اما شما نمی‌توانید دعا کنید که اینها اتفاق بیفتد. شما باید فردی باشید که به طور طبیعی موفقیتی که به دنبالش است را جذب می‌کند

## حداقل ۱۰ درصد درآمد خود را بر روی خودتان سرمایه گذاری کنید

اگر برای چیزی هزینه نکنید،‌ زیاد به آن توجه نمی‌کنید. بیشتر مردم چیزهای رایگان را می‌خواهند اما اگر چیزی را به رایگان به دست بیاورند، به ندرت آن را غنیمت می‌دانند و آن را جدی نمی‌گیرند.

چقدر بر روی خود سرمایه گذاری می‌کنید؟ چقدر به خود متعهد هستید؟ اگر بر روی خود سرمایه گذاری نمی‌کنید، بنابراین نقشی در بازی زندگی خود ندارید. اگر بر روی کسب و کار خود سرمایه گذاری نمیکنید، پس احتمالا کار با کیفیتی انجام نمی‌دهید. اگر بر روی روابط خود سرمایه گذاری نکرده اید،‌ پس بیشتر بر روی چیزی که می‌توانید به دست بیاورید تمرکز کرده اید؛ نه چیزی که می‌توانید بدهید.

وقتی که به پیشرفت شخصی می‌رسید، سرمایه گذاری ۱۰ درصد از درآمد خود بر روی خودتان، بازدهی ۱۰۰ برابر خواهد داشت. برای هر دلاری که بر روی تحصیلات، مهارت‌ها و روابط خود استفاده می‌کنید، حداقل ۱۰۰ دلار پس خواهید گرفت.

اگر می‌خواهید کار بسیار خوبی انجام دهید، باید اطراف خود را با مربیان مناسب پر کنید. هر چیزه خوبی که در آینده انجام خواهید داد، نتیجه آموزش با کیفیت خواهد بود. اگر در کاری بد هستید، آموزش خوبی دریافت نکرده‌اید. بهترین آموزش‌ها، آن‌هایی هستند که در آن‌ها به مربی خود پول می‌دهید. معمولا هر چه بیشتر خرج کنید، بهتر است، زیرا آن را جد‌ی‌تر خواهید گرفت. شما یک مصرف کننده خالص نخواهید بود؛ در عوض، بر روی شما سرمایه گذاری خواهد شد که به این دلیل بهتر گوش خواهید داد؛ بیشتر اهمیت خواهید داد؛ بیشتر متفکر و درگیر خواهید بود، و البته بهای بیشتری برای موفق نشدن وجود خواهد داشت.

من ۳.۰۰۰ هزار دلار روی یک نویسنده موفق برای نوشتن اولین کتابم سرمایه گذاری کردم. آن ۳.۰۰۰ هزارتا حدود ۴ یا ۵ ساعت از زمان او را برای من خرید. اما در آن ۴ یا ۵ ساعت، او هر چه که برای ساخت یک کتاب شگفت انگیز نیاز داشتم به من آموزش داد. او برای من منابعی را فراهم کرد که روند کار من را شدیدا هموار کردند. با کمک او، من عملا توانستم یک نماینده داشته باشم و یک قرار داد برای کتاب خود ببندم.

اگر من بیش از اندازه برای آن ۳.۰۰۰ هزار دلار نگران بودم، مطمئنم که تا به امروز هم کتابی ننوشته بودم. در بهترین حالت، می‌توانستم یک کتاب خیلی بد بنویسم. 

اگر پول زیادی ندارید، قطعا می‌توانید یک کتاب بخرید. چقدر پول و زمان بر روی تفریح، لباس و غذا صرف می‌کنید؟ مسئله اولیت‌بندی است. تنها وقتی که انگیزه به سرانجام رساندن یک چیز را دارید، بر روی آن سرمایه گذاری می‌کنید. به علاوه مربی، باید در برنامه‌های آموزشی مانند دوره‌های آنلاین، کتاب‌ها و... هم سرمایه گذاری کنید.

سطح موفقیت شما می‌تواند مستقیما بر حسب سطح سرمایه گذاری شما اندازه گیری شود. اگر نتیجه‌ای که می‌خواهید را دریافت نمی‌کنید، علت آن این است که به اندازه کافی سرمایه گذاری نکرده‌اید. سرمایه گذاری اول شما، باید خودتان باشد.

فردی که شما هستید این موارد را تعیین می‌کند:

+ کیفیت ازدواجتان
+ کیفیت والدی که خواهید بود
+ کیفیت کاری که انجام می‌دهید
+ سطح خوشحالی‌ای که خواهید داشت

این نتیجه ای است که پس از سرمایه‌گذاری مالی بر روی چیزی دریافت می‌کنید. شما بسیار به آن یک چیز متعهد می‌شوید. در نهایت، به نقطه غیر قابل بازگشت خواهید رسید. اینقدر متعهد خواهید بود که عقب کشیدن مسخره به نظر خواهد رسید. از این رو، باید بدانید که واقعا چه چیزی می‌خواهید و چرا آن چیز را می‌خواهید. اگر این دو را نمی‌دانید، متعهد بودن می‌تواند یک مشکل بزرگ باشد.

## حداقل ۸۰ درصد زمان آزاد خود را بر روی یادگیری سرمایه گذاری کنید

اکثر مردم مصرف کننده هستند، نه خلق کننده. آن‌ها به کار می‌روند تا حقوق بگیرند، نه این که تغییری ایجاد کنند. وقتی که با دستگاه‌های خود تنها گذاشته می‌شوند، زمان خود را نیز مصرف می‌کنند. تنها با سرمایه گذاری زمان می‌توانید زمان پس بگیرید. تقریبا هر ثانیه‌ای که بر روی رسانه‌های اجتماعی صرف می‌شود، زمان مصرف شده است. شما نمی‌توانید آن زمان را پس بگیرید. این کار به جای این که آینده شما را بهتر کند، آن را بدتر می‌کند. درست به مانند خوردن غذای بد، هر لحظه مصرف شده وضعیت شما را بدتر می‌کند. و بالعکس، هر لحظه‌ای که سرمایه گذاری می‌شود وضعیت شما را بهتر می‌کند.

سرگرمی بسیار خوب است، اما تنها وقتی که سرگرمی شما، سرمایه گذاری‌ای بر روی روابط شما،‌ یا خود شما باشد. اگر آن چیز در آینده شما تاثیر مثبت بگذارد، می‌توانید مطمئن باشید که یک سرمایه گذاری است. این تاثیرات مثبت می‌توانند خاطرات مثبت، یادگیری یا رابطه عمیق‌تر شده باشند.

همچنان، زندگی فقط درباره این نیست که سرگرم باشید. تحصیل و یادگیری هم کلیدهای مهمی هستند. با این که هر دو ضروری هستند، تحصیل تاثیرات بسیار بهتری بر روی آینده شما خواهد گذاشت.

موفق‌ترین افراد دنیا، یادگیرندگان قدرتمند هستند. این افراد از کتاب خوان‌های سفت و سخت هستند. آن‌ها می‌دانند که آنچه بلدند، نحوه دیدن دنیا را برای آن‌ها مشخص می‌کند. آن‌ها می‌دانند که آنچه بلدند، کیفیت روابط و کارشان را مشخص می‌کند.

اگر به طور دائم پای رسانه‌ها هستید، چگونه می‌توانید انتظار داشته باشید که کار باارزشی داشته باشید؟ ورودی شما مستقیما به خروجی شما ترجمه می‌شود.

## برای پول کار نکنید، برای یاد گرفتن کار کنید

همانگونه که مقدار زیادی از وقت آزاد شما باید برای یادگیری صرف شود، مقدار مناسبی از وقت کاری شما هم باید برای همین کار صرف شود. افراد ثروتمند و خوشحال، برای یادگیری کار می‌کنند و افراد ناموفق فقط برای پول کار می‌کنند. تنها ۲۰ درصد انرژی شما باید برای انجام کار اصلیتان صرف شود و باقیمانده آن باید برای یادگیری، ارتقای خود و استراحت مصرف شود.

تنها با تیز کردن تبر خود می‌توانید به فردی تواناتر تبدیل شوید. از این رو، وقتی که بخش‌ بزرگی از وقت خود را برای تبدیل شدن به یک متفکر و ارتباط برقرار کننده بهتر صرف می‌کنید، کیفیت کار شما بهتر خواهد شد.

وقتی که یادگیری و بهبود را در اولویت قرار می‌دهید، در طی ساعات کاری خود، واقعا کار می‌کنید. دیگر به مانند بیشتر افراد که در هنگام کار حواس پرت هستند نخواهید بود. یا ۱۰۰ درصد بر روی کار هستید، یا ۱۰۰ درصد نیستید. به این صورت در طول کار، می‌توانید کاری که اکثر مردم در طی چند روز انجام می‌دهند را در طی چند ساعت انجام دهید.

## برای سرگرمی یاد نگیرید، برای ساخت ارزش بیشتر یاد بگیرید

در عصر اطلاعات و رسانه، میلیون‌ها چیز هستند که می‌توانید یاد بگیرید. اما اگر این یادگیری را استفاده نکنید تبدیل به یک اطلاعات سطحی خواهد شد. اطلاعات و دانش دو چیز متفاوت هستند. دانش و عمل هم دو چیز متفاوت هستند. برای این که بدانید چه چیزی را باید یاد بگیرید، چرا باید آن را یاد بگیرید و چه زمانی باید آن را یاد بگیرید، به عقل نیاز است. احتمالا شما بصیرت مورد نیاز برای نادیده گرفتن همه چیز، در هنگام یادگیری چیزی که بالاترین بازده را دارد را ندارید، مگر این که ارزش وقت خود را بدانید.

وقتی چیزی را یاد می‌گیرید باید نتیجه ای از آن دریافت کنید. امروزه افراد زیادی کتاب می‌خوانند فقط برای این که بگویند کتاب خوانده‌اند. اگر چیزی که یاد می‌گیرید را استفاده نمیکنید، زمان خود را هدر می‌دهید.

## حداقل ۱۰ درصد درآمد خود را بر روی وسیله‌هایی سرمایه گذاری کنید که پول بیشتری خواهند ساخت

تعداد کمی از افراد ثروت واقعی می‌سازند. حتی کسانی که درآمد بالایی دارند واقعا ثروتمند نیستند. سبک زندگی اکثر مردم با درآمد آن‌ها تطابق دارد. وقتی که پول بیشتری دریافت می‌کنند، پول بیشتری هم خرج می‌کنند. در واقع اکثر مردم پول در می‌آورند تا فقط بتوانند آن را خرج کنند. تنها تعداد کمی از افراد پول را کسب می‌کنند تا آن را سرمایه گذاری کنند.

بهتر است که کسب و کار خود را تنها نیمی از معادله درآمد خود در نظر بگیرید. شما کسب و کار خود را دارید که درآمد می‌آورد، و در سمت دیگر موجودی سرمایه گذاری خود را دارید تا حتی درآمد خود را به پول بیشتری تبدیل نمایید.

درست به مانند هر چیز دیگری، سطح توانایی مدیریت مالی شما وابسته به آموزشی که دیده‌اید میباشد. اگر می‌خواهید با پول غرق شوید، بر روی تحصیلات و آموزش سرمایه گذاری کنید.

بهترین زمان برای کاشت یک درخت، ۲۰ سال پیش بود. بهترین زمان برای شروع به سرمایه گذاری هم در گذشته بود. اما اگر هنوز شروع نکرده‌اید در پشیمانی خود غرق نشوید.
فردا برای کسانی که امروز کاری نمی‌کنند، وجود ندارد.

## انگیزه خود را از **گرفتن** به **دادن** تغییر دهید

اکثر مردم روی چیزی که می‌توانند از زندگی بگیرند،‌ تمرکز می‌کنند من، من، من... 
بعد از اینکه نسبت به دنیا آشناتر شدید، تمایل شما از «گرفتن»، به «دادن» تغییر خواهد کرد. شما درک خواهید کرد که دادن، بسیار بیشتر از گرفتن رضایت بخش است. حقیقت این است که شما فقط یکی از دو گرایش موجود را نسبت به مردم و زندگی را دارید. شما یا به عنوان یک معامله در یک رابطه هستید ،‌یا به عنوان یک دگرگونی. اکثر مردم روابط معامله‌ای دارند. آن‌ها بر روی چیزی که می‌توانند از رابطه به دست بیاورند تمرکز میکنند. همه چیز درباره پیش بردن تمایلات خود است. این مسئله در کمبود ریشه دارد و خودخواهانه است. این راه پیش رفتن در روابط زندگی نیست. این راهی است که در ذهنیت کوچک خود گیر می‌کنید.

## علنا اعتراف کنید که چقدر به دیگران وابسته هستید

فقط به خاطر اینکه انگیزه اولیه شما دادن است، به این معنی نیست که شما به دنبال کمک نیستید. در واقع، شما به طور مداوم به دنبال کمک هستید و آن را دریافت می‌کنید. واقعیت این است که همه به مقدار زیادی به افراد دیگر وابسته هستند تا کاری که می‌خواهند را انجام دهند. اما اعتراف کردن این وابستگی، نیازمد عقل و فروتنی می‌باشد. به جای این که آن را به عنوان یک ضعف در نظر بگیرید، درک کنید که این یک قدرت است.

روابط دارایی‌هایی هستند که می‌توانند و باید در طی زندگی رشد کنند. همانطور که کارآفرین نابغه، Michael Fishman گفت: **«خود ساخته، یک توهم است. افراد زیادی هستند که نقش مهمی در زندگی‌ای که امروزه شما دارید، بازی کرده‌اند. مطمئن شوید که می‌دانند چقدر از آن‌ها ممنونید.»**

تمام روابط مانند حساب‌های بانکی هستند. اگر همینطور یک نفر در آن سپرده‌گذاری کند و نفر دیگر آن را استخراج کند، در نهایت منابع کاملا نابود خواهند شد. در چنین روابطی یک به علاوه یک، کمتر از دو خواهد بود. برعکس، در روابط هم رنگ و سالم نتیجه این معادله بیشتر از دو خواهد بود. وقتی که دو فرد به طور مداوم می‌دهند و می‌گیرند، حساب‌های بانکی رابطه‌ای همینطور رشد می‌کند و گسترش می‌یابند، و چندین منفعت خواسته و ناخواسته را فراهم می‌کنند.

## برای رسیدن رسیدن به اهداف ۱۰ برابر یا ۱۰۰ برابر، شراکت‌های استراژیک برد برد بسازید

اکثر مردم بیشتر در حالت رقابت هستند تا همکاری. همکاری در سطح بسیار بالاتری از رقابت قرار دارد. رقابت بر روی خود متمرکز است. همچنین نوعی تفکر بسیار سطح پایین است، زیرا کاری که شما به تنهایی می‌توانید انجام دهید، بسیار محدود است. مردمی که در حال رقابت هستند، بیشتر بر روی بردن متمرکز هستند، تا ساختن راه حل‌های واقعی.

اگرچه، وقتی که تفکر شما گسترش می‌یابد، درک می‌کنید که کار بسیار بیشتری با افراد دیگر می‌توانستید انجام دهید. همکاری، ارتباطات خاصی می‌سازد که به تنهایی هیچ وقت نمی‌توانستید بسازید.

شما مهارت‌ها و دانشی دارید که عالی هستند. افراد دیگری هم هستند و در زمینه‌های دیگر مهارت و دانش دارند که اصلا از آن‌ها آگاه نیستید. همچنین این افراد دارایی‌هایی دارند که شما ندارید. اگر می‌خواهید به نتایج ۱۰ یا ۱۰۰ برابری نسبت به باقی افراد در زمینه خود برسید، باید یک همکاری استراتژیک برد برد بسازید. این معمولا وقتی اتفاق می‌افتد که شما یک نقشه را طراحی می‌کنید، که مهارت‌ها و دارایی‌های شما با مهارت‌ها و دارایی‌های یک فرد دیگر ادغام می‌شود. کاری که شما خوب انجام می‌دهید، ممکن است برای شخص دیگری سخت باشد. کاری که برای شما سخت است، ممکن است شخص دیگری به خوبی انجام دهد.

شما با چه چیزی می‌توانید همکاری کنید که روند شما را تسریع دهد؟ چه کسی دارایی‌ها و منابعی دارد که شما ندارید؟ شما چگونه می‌توانید به این افراد کمک کنید؟ چه نوع همکاری‌ای را می‌توانید توسعه دهید که شما را قادر خواهد ساخت تا سریع‌تر به اهداف خود برسید و به دیگران کمک کنید که سریع‌تر به اهداف خود برسند؟

## اهداف ۱۰ برابری انتخاب کنید، و با ترس‌های خود رو به رو شوید

به اهداف فعلی خود نگاه کنید. اندازه‌گیری شما برای موفقیت چگونه است؟ هدف شما چیست؟ اگر به طور جدی هدف خود را ۱۰ برابر کنید، چه اتفاقی خواهد افتاد؟ اگر به جای دریافت ۳۰۰۰ دلار در ماه، به دنبال ۳۰۰۰۰ دلار در ماه بودید چه؟ آیا این کار ممکن است؟

البته که ممکن است. بسیاری از افراد این کار را انجام می‌دهند. وقتی که یک هدف ۱۰ برابری انتخاب می‌کنید، باید درباره رفتارهای روزانه خود، بسیار متفاوت‌تر فکر کنید. باید در تمام ابعاد زندگی خود جدی‌تر باشید. باید تفکر محدود و حواس‌پرتی‌های اضافه را از بین ببرید.

انتخاب یک هدف ۱۰ برابری یکی از بهترین کارهایی خواهد بود که برای خود انجام می‌دهید. این هدف باید وقتی ساخته شود که شما در نقطه اوج هستید. شما با انجام یک کار قدرتمند مانند تمرین، یادگیری، حضور در یک محیط خاص یا حضور در یک کشور خارجی به نقطه اوج می‌رسید. شما حتی می‌توانید با بودن در اطراف برخی افراد خاص‌، در نقطه اوج باشید. مثلا کسانی که شما را تشویق می‌کنند تا بهترین نسخه از خود باشید.

فقط شما می‌دانید که چه چیزی شما را در نقطه اوج می‌رساند. پس هر کاری که لازم است را انجام دهید، و سپس اهداف خود را بنویسید. کاری که می‌خواهید انجام دهید را اعلام کنید. سپس نتایج آن را همه روزه تصور کنید،‌ تا زمانی که تبدیل به واقعیت شود. وقتی که به این هدف فکر می‌کنید، به جرایانات افکار منحرف کننده که به دنبال آن می‌آیند فکر نکنید.

## در بازاریابی بسیار بسیار خوب شوید

بازاریابی،‌ چیزی جز روانشناسی کاربردی نیست. بازاریابی درباره برقراری ارتباط با مردم، قانع کردن آن‌ها و کمک به آن‌ها است. بسیاری از افراد فکر می‌کنند که بازاریابی یک چیز زننده و غیر اخلاقی است. بسیاری از هنرمندان بازاریابی را یاد نمی‌گیرند، چون نمی‌خواهند بفروشند. آن‌ها می‌خواند که کارشان خالص باشد.

بازاریابی چیزی نیست جز راحت تر کردن، پیدا کردن و استفاده از محصول خود. مردم به صورت جادویی ظاهر نمی‌شوند تا محصول شما را بخرند. مردم به صورت جادویی ظاهر نمی‌شوند تا محصول شما را بخوانند. حتی همین حالا، شما چگونه به این صفحه آمدید؟ من می‌توانستم به سادگی آن را «نصیحت‌هایی برای موفق شدن»‌ نامگذاری کنم. اما در آن صورت آیا بر روی مقاله کلیک می‌کردید؟ احتمالا نه.

بازاریابی، «نحوه» انجام کارها توسط شماست. علت این که اکثر افراد موفق نیستند، این است که آن‌ها یا از بازاریابی می‌ترسند، یا از آن دوری می‌کنند.

ممکن است که شما درمان سرطان را داشته باشید، اما اگر به درستی آن را بازاریابی نکنید هیچ وقت دارو را به بازار نخواهد رسید. شما می‌توانید بهترین داستان دنیا را داشته باشید؛ اما اگر آن را به طور هوشمندانه بسته بندی نکرده و ترویج ندهید کسی آن را نخواهد دید

## بر روی زمان و تلاش تمرکز نکنید، در عوض بر روی نتیجه تمرکز کنید

موسس پلتفرم مربی‌گری کارآفرینی Strategic Coach، یعنی Dan Sullivan بین کسانی که در زمان و تلاش صرفه‌جویی می‌کنند و کسانی که در «نتیجه» صرفه‌جویی می‌کنند، تمایز قائل می‌شود. اگر شما در زمان و تلاش صرفه‌جویی می‌کنید، شما بر روی مشغول بودن متمرکزید. شما در واقع به زمان و انرژی‌ای که بر روی چیزی صرف می‌کنید، باور دارید. برعکس وقتی که در نتیجه صرفه‌جویی می‌کنید، شما بر روی رسیدن به یک نتیجه مشخص متمرکزید.

اکثر مردم به بخش نتیجه فکر نکردند، زیرا امنیت آن‌ها در یک فیش حقوقی است. گرچه، وقتی که تمرکز خود را بر روی مقدار کاری که می‌توانید انجام دهید قرار دهید، نحوه کار خود را تغییر خواهید داد. شما راه‌هایی کشف خواهید کرد که سریع‌تر به نتیجه برسید. شما مسئولیت‌پذیر می‌شوید، محیط را تغییر می‌دهید، و همچنین درک می‌کنید که خواب و استراحت چقدر برای رسیدن به بالاترین نتیجه ممکن مهم هستند. از این رو، زمان بیشتری را برای استراحت صرف می‌کنید. وقتی که ۸۰ درصد انرژی خود را برای پیشرفت و استراحت صرف کنید، در طی زمان کار خود بسیار تیزتر خواهید بود.

شما ۱۰ برابر بزرگ‌تر از دیگران فکر می‌کنید. شما تحت زمان کوتاه‌تر و فشار بیشتری کار می‌کنید. شما می‌توانید خود را خرج کار بیشتری کنید،‌ زیرا زمان مناسبی را برای انرژی و آماده شدن صرف کرده‌اید.

## به طور منظم محیط خود را تغییر دهید

محیطی که در آن کار می‌کنید، باید کار شما را انعکاس دهد. انجام دادن چندین نوع کار در محیط مشابه، ناموثر است. اما مردم همیشه این کار را انجام می‌دهند. آن‌ها بر روی یک صندلی می‌نشینند و کار خود را تغییر می‌دهند. یک روش بسیار بهتر این است که فعالیت‌های خود را دسته‌بندی کنید و آن فعالیت‌ها را در محیط مربوطه انجام دهید.

برای مثال وقتی که من یک مقاله می‌نویسم، در یک کتابخانه آرام کار می‌کنم که هیچ حواس‌پرتی‌ای ندارم. زیرا محیط نوشتن با کیفیت را تسهیل می‌کند،‌ و از آنجایی که می‌دانستم در آن روز مقاله خواهم نوشت، مقدار زیادی مقاله می‌نویسم. نوشتن ۲ تا ۵ پست در یک بار نشستن، بسیار راحت‌تر از نوشتن آن‌ها به صورت یک به یک است. Ari Meisel، نویسنده و کارآفرین، فعالیت‌های خود را دسته‌بندی می‌کند و محیط خود را به گونه‌ای تغییر می‌دهد که با کاری که انجام می‌دهد تطابق داشته باشد. مثلا در روزی که قرار است پادکست ضبط کند، او به یک استودیو می‌رود و ۵ قسمت پادکست را در یک جلسه ضبط می‌کند.

## ثروت و موفقیت را برای خود تعریف کنید

موفقیت و ثروت فقط درباره پول نیستند. افراد زیادی هستند که پول دارند، ولی سرمایه کمی در زمینه‌های کلیدی دیگر زندگی خود دارند. واضح است که پول بسیار مهم است. پول بسیاری از مشکل‌ها را حل کرده، و کارها را تسریع می‌دهد. اما پول یک ابزار است. وسیله‌ای برای رسیدن به آخر خط. برای کسانی که به کاری که انجام می‌دهند خیلی باور دارند،‌ پول فقط ابزاری برای انجام کار بیشتر است.

## عمیق‌ترین «چرا» در خود را بدانید و از روی آن عمل کنید

«چرا»ی شما برای کاری که می‌کنید یا چیزی که به دنبالش هستید چیست؟ چگونه می‌توانید چرای خود را بدانید؟ و مهم‌تر از آن، چگونه می‌توانید «چرای واقعی» خود را بدانید. در واقع این کار بسیار ساده است، اما به مقداری صداقت نیاز دارد. تمرینی برای دانستن چرای خود وجود دارد که به شما نشان خواهم داد؛ و وقتی که عمیق‌ترین چرای خود را بدانید،‌ باید از روی آن حالت فعالیت کنید، نه علت‌های سطح‌ پایین‌تر.

وقتی که می‌خواهید علت انجام کاری را درک کنید بهتر است که سوال‌های «چه» و «چرا» از خود بپرسید، زیرا سوال‌های «چرا» مردم را در حالت تدافعی قرار می‌دهند. این یک سوال خوب است که می‌توانید از خود بپرسید:

* چه چیزی درباره ..... برای شما مهم است؟

فرض کنید که می‌خواهید یک کسب و کار را شروع کنید، یا یک تلفن جدید بخرید، به باشگاه بروید و... این کار می‌تواند بزرگ یا کوچک باشد

* چه چیزی درباره «رفتن به باشگاه» برای شما مهم است؟

سپس، اولین چیزی که به ذهنتان می‌رسد را بنویسید: زیرا من حس خوبی به دست می‌آورم.

* سپس پاسخ خود را برداشته، و در همان سوال قرار می‌دهید: چه چیزی درباره ..... برای شما مهم است؟

* پس با توجه به پاسخ قبلی: چه چیزی درباره «حس خوب داشتن» برای شما مهم است؟

یک راه خوب برای ساختاربندی این تمرین، در تصویر زیر نمایش داده شده است :

![Image](/assets/image/askwhy_1.jpeg) 






![Image](/assets/image/askwhy_2.jpeg) 







پس شما به هفت لایه وارد می‌شوید، و بعد از این که به لایه‌های پنج، شش یا هفت برسید، باید بسیار با خودتان صادق باشید. معمولا پاسخ لایه‌های یک تا چهار را با ذهن خود می‌دهید. گرچه اگر با خود کاملا صادق باشید، لایه‌های پنج تا هفت کاملا از قلب شما خواهند آمد. در عمیق‌ترین لایه است که شما چرای واقعی خود را برای کاری که انجام می‌دهید کشف می‌کنید. حتی اگر این کار به سادگی خریدن یک تلفن جدید یا رفتن به باشگاه باشد.

پس از روی عمیق‌ترین و قوی‌ترین چرای خود عمل کنید. به این صورت در کار خود بسیار هوشمندانه‌تر عمل خواهید کرد.

## به چیزی اعتقاد داشته باشید، این چیز برند شما خواهد شد

برای این که بتوانید موفق شوید، باید به چیزی اعتقاد داشته باشید. تمام افراد و برندهای موفق یک «چرا»ی واضح دارند. همانطور که Simon Sinek در کتاب خود با نام «با چرا شروع کنید» (Start With Why) توضیح می‌دهد: مردم چیزی که شما می‌فروشید را نمی‌خرند، بلکه این که چرا شما آن را می‌فروشید را می‌خرند.

اپل یک مثال عالی است. در تمام بازاریابی‌های خود، آن‌ها مشخصات فنی محصولات خود را توضیح نمی‌دهند، بلکه ارزش‌های هسته‌ای خود را تعریف کرده، و به اشتراک می‌گذارند. آن‌ها باور دارند که استفاده از فناوری باید راحت بوده، و لذت بخش باشد. اگر می‌خواهید قانع کننده و جالب باشید، باید واقعا به چیزی ایمان داشته باشید. این ایمان تبدیل به برند شما می‌شود. این ایمان نحوه تمایز شما از دیگران خواهد شد. وقتی که یک باور و برند واضح داشته باشید، ایستادگی می‌کنید. شما دیگر خنثی نیستید. شما به چیزی ایمان دارید و برای ایجاد کردن یک تغییر مشخص می‌جنگید.

در نتیجه مردم یا شما را دوست دارند، یا از شما متنفرند.

* **نتیجه گیری**

**آیا شما این ۱۵ کار را انجام می‌دهید؟**

**شما به چه شدتی آن‌ها را انجام می‌دهید؟**

**آیا می‌خواهید که یک میلیونر شوید؟**

**آیا آماده‌اید که بزرگ‌تر فکر کرده و رفتار کنید؟**


**شما می‌توانید.**

نویسنده: Benjamin P. Hardy

---
layout: post 
title: چطوری انگلیسی یاد بگیرم؟
Date: 2019-01-24 14:00 
tags: آموزشی
---

![LearnEnglish](/assets/image/Learn-English.png)




بزارین حرف آخرو اول بزنم؛ اگه علاقه برای یادگرفتن ندارین بهتره وقت خودتونو با ادامه دادن به خوندن این مقاله تلف نکنین

شایدم علاقه دارین ولی حالشو ندارین و تنبلی نمیزاره؛ متاسفانه باید بگم شما هم مثل دسته قبلی بیخیال بشین. فرمولی برای موفقیت ناگهانی و یک شبه وجود نداره

## چرا انگلیسی باید یاد بگیرم؟

حالا خوبه که کمی بهتون انگیزه بدم. خیلی بخوایم سطحی نگاه کنیم میتونیم بگیم خب انگلیسی بلد باشیم کلاس داره. دیگه جدیدا همه میرن دنبال کارایی که خودشونو جلوی فالورای اینستاشون خیلی باکلاسو باحالو فلانو… نشون بدن مثلا یه چنتا جمله خارجکی بچسبونن ته عکس و استوریاشون. یا مثلا جلوی خانواده و رفقا یه خودی نشون بدنو بگن لولتون به ما نمیخوره 

خب حالا یکم غیر سطحی نگاه کنیم. محتوای وب فارسی از نظر کیفیت و فراوانی مطالب و اینجور چیزا وضعیت خوبی نداره و منکرش نمیشه شد که اونور آبیا توی بیشتر زمینه ها از ما جلوتر و بروزترن. پس دیگه چاره ای نیست بجز اینکه بریم و حرکتی برای بهبود وضعیت زبانمون بکنیم.

حتما هم که نباید هرکی طلب علم و دانش بیشتر داره سراغ یادگیری زبان بره مثلا خود من دوست داشتم ببینم امینم توی آهنگش چی داره میگه یا مثلا فلانی توی فلان فیلم راجب چی داره صحبت میکنه

و هر دلیل دیگه که شما بخاطرش دارین این مطلبو میخونین

## چطوری شروع کنم؟

از نظر من زیاد خودتونو درگیر گرامر نکنین. همون گرامری که توی کلاس مدرستون خوندین (فرض براین میگیریم که خوندین) کفایت میکنه.

پس سعی کنین دایره لغاتتون رو بیشتر کنین. برای این کار با یک دیکشنری انگلیسی به فارسی و یک کتاب خود آموز انگلیسی یا یک مجله به زبان انگلیسی شروع کنین.

اگه مثلا با مجله شروع میکنین برین سراغ قسمتی ازش که بهش علاقه دارین (میتونه یه مقاله توی یه سایت باشه که بهش علاقه دارین مثلا مقاله ای راجب تاریخچه موسیقی راک)

بعد از اول شروع کنین به خوندن و هر کلمه ای رو که نمیدونین معنیشو از دیکشنری در بیارین و توی یه برگه بنویسین و سعی کنین باهاش جمله بسازین یا همون جمله ای که اون کلمه توش بکار رفته بود بنویسین. اینکار باعث میشه معنای کلمه بهتر بیادتون بمونه. زیاد به خوتون فشار وارد نکنین تا زده نشین. برای شروع روزی پنج تا ده کلمه هم کفایت میکنه

انقدر به اینکار ادامه بدین تا اینکه بعد مدتی میبینین که تعداد لغاتی که معناشو نمیدونین داره کمتر و کمتر میشه

شروع به گوش دادن آهنگهای انگلیسی همزمان با خوندن متنش کنین. اینکار به گرامر و مهارت لسنینگتون کمک میکنه. بعد از چنبار گوش دادن سعی کنین با خواننده بخونین تا به اسپیکینگتون هم کمک بشه. سعی کنین آهنگهای ملایم و واضح رو برای شروع انتخاب کنین.

فیلم ببینین. صرفا نه با زیرنویس فارسی. اگه وقت زیاد دارین و یا حالشو دارین اول با زیرنویس فارسی ببینین بعد با انگلیسی. یا که کلا با زیرنویس انگلیسی ببینین. اگه دیگه شدیدا وقت و حوصله دارین یه بار هم بدون زیرنویس ببینین و با دقت به مکالمات گوش کنین و سعی کنین بفهمین. من که بزور فیلمی رو دوبار میبینم :)

موقع گوش دادن آهنگ و دیدن فیلمم هر کلمه ناشناسی دیدین میتونین یادداشت کنین.

برای اینکه به وارد شدن لغات به حافظه بلند مدتتون کمک بشه و یادتون نره (این چیزیه که شنیدم میگن جواب میده نمیدونم) میتونین از [جعبه لایتنر]( https://setare.com/fa/news/6037/ساخت-جعبه-لایتنر-مزایای-نرم-افزار-جعبه-لایتنر-اندروید ) استفاده کنین. من که حوصلشو نداشتم -_-

و در نهایت بعنوان تیر خلاص دنبال یکی بگردین که باهاش انگلیسی صحبت کنین. بهتره دنبال کسی باشین که مهارتش از شما در این زمینه بیشتر باشه. اگه کسی رو پیدا کردین که زبان مادریش انگلیسیه هم که خوش به حالتون.

موفق باشین ;)

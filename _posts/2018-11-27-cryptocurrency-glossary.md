---
layout: post 
title: اصطلاحات دنیای ارزهای دیجیتال
Date: 2018-11-27 15:00 
tags: آموزشی
---

![cryptocurrency](/assets/image/cryptocurrency.jpg)




* آلت کوین ها (Altcoins):

ارزهای دیجیتال بعد از بیت کوین مانند اتریوم، لایت کوین و … 

* بیت (Bit):

هر بیت کوین = 1,000,000 بیت

* توکن (Token):

از این اصطلاح در حوزه ارزهای دیجیتال در دو دیدگاه استفاده می شود :

1- برخی به طور کلی ارز دیجیتال هر شبکه را توکن آن شبکه می دانند. مثلا ارز xrp را توکن شبکه ریپل می دانند.

2- اغلب افراد از اصطلاح توکن برای ارزهای برنامه های غیرمتمرکزی استفاده می کنند که خودشان شبکه مخصوص ندارند و روی شبکه ی ارز دیگری و روی قراردادهای هوشمند فعالیت می کنند. مثلا EOS یا Tron توکن های مبتنی بر اتریوم هستند.

**دیدگاه دوم معتبر تر است.**

* ساتوشی (Satoshi):

کوچکترین واحد بیت کوین. این نام از ساتوشی ناکاموتو، خالق بیت کوین گرفته شده.
 یک واحد ساتوشی برابر با 0,00000001 بیت کوین است.

* XBT و BTC:

اختصارات معمولی برای بیت کوین. تفاوتی بین این دو اختصار وجود ندارد.

* تایید (Confirmation):

زمان انجام یک تراکنش، بلاک چین معتبر بودن آن را تایید می کند. تأیید توسط ماینرها انجام می شود.

* استخراج/ماینینگ (mining):

فرایندی که در آن سخت افزار کامپیوتر برای تایید تراکنش ها یک سری محاسبات ریاضی را انجام می‌دهد.

* ماینر (miner):

کاربرانی که کامپیوترهای خود را برای استخراج در اختیار شبکه قرار می‌دهند.

* کلمات بازیابی (Recovery phrase):

کلمات تصادی 12، 18 و یا 24 کلمه ای که در زمان گرفتن بک آپ به شما داده می شود. با این کلمات خواهید توانست که در کیف پول دیگری، کیف پول خود را بازیابی کنید.

* رمزنگاری (Cryptography):

شاخه ای از ریاضیات و علوم رایانه ای است که فلسفه ی ایجاد ارزهای دیجیتال است.

* کلید خصوصی (Private Key):

کلید خصوصی رشته ای حروف و ارقام مختلف است که با آن تراکنش های ارزهای دیجیتال در شبکه امضا می شوند. داشتن کلید خصوصی از یک ارز به منزله دسترسی کامل به دارایی های آن کیف پول است.
**به هیچ وجه کلید خصوصی را در اختیار کسی قرار ندهید**

* کلید عمومی (Public Key):

یک رشته ای حروف و ارقام مختلف است که نقش مکمل کلید خصوصی را در تایید تراکنش بازی می کند.

* کیف پول (Wallet):

نرم افزارهای آفلاین یا آنلاینی که در آن کلید خصوصی و کلید عمومی قابل استفاده هستند. از کیف پول ها برای ذخیره،‌ انتقال و دریافت یک ارز دیجیتال استفاده می‌شود. (کیف پول های سخت افزاری و کاغذی نیز وجود دارد)

* گزارش عملکرد – اوراق سفید (Whitepaper):

گزارشی کامل از یک پروژه ارز دیجیتال که توسط توسعه دهندگان برای بیان تمام جزئیات سیستمشان منتشر می شود.

* شناسه تراکنش (Transaction ID):

رشته ای حروف و ارقام مختلف است که از طریق آن شما می توانید جزئیات کلی یک تراکنش را روی بلاک چین مشاهده کنید.

* بلاک چین (Blockchain):

دفترکلی که می‌تواند گزارشات را از قبیل گزارشات پرداخت یا هر نوع گزارش دیگری را در خود به صورت غیرمتمرکز ثبت کند. [اطلاعات بیشتر]( http://blockchainlabs.ir/بلاک-چین-چیست؟/?lang=fa ) 

* ساتوشی ناکاموتو (Satoshi Nakamoto):

خالق یا خالقان ناشناس بیت کوین

* ذخیره سازی سرد (Cold storage):

ذخیره سازی ارزها و کلیدهای خصوصی روی فضای آفلاین.

* کیف پول سخت افزاری (Hardware Wallet):

یک دستگاه سخت افزاری امن که به صورت آفلاین کلیدهای خصوصی را ذخیره می کند. کیف پول سخت افزاری از نوع سرد است.

* کارمزدهای تراکنش (Transaction Fees):

هزینه ای که کاربران برای تایید تراکنش پرداخت می کنند. حداقل این هزینه در زمان های مختلف و نسبت به شلوغی شبکه متفاوت است. هر چه کارمزد بیشتر باشد تراکنش ما زودتر تایید خواهد شد.

* همتا به همتا (P2P):

همتا به همتا به معنای ارتباط مستقیم و بدون واسطه ی دو شخص حقیقی یا حقوقی است.

* بلاک (block):

مجموعه ای از تراکنش ها که ماینرها آن را بررسی و تایید می کنند.

* اثبات کار (Proof of work):

فرایند استخراجی که با دستگاه های سخت افزاری برای انجام محاسبات انجام می‌شود.

* اثبات سهام (Proof of Stake):

فرایندی که هر کس نسبت به دارایی خودش ارز استخراج می‌کند.

* پامپ و دامپ (Pump & Dump):

به هر خبری که باعث افزایش یا کاهش قیمت در یک ارز دیجیتال شود، به ترتیب پامپ و دامپ می گویند.

* هش (Hash):

یک اثر انگشت دیجیتالی است که از یک داده، طبق تابعی خاص و با مقداری ثابت تولید می شود. کوچکترین تغییر در یک داده می تواند هش را به طور کلی تغییر دهد.

* عرضه اولیه سکه (ICO):

در حوزه ی بلاک چین جمع سپاری و جذب سرمایه گذار بسیار مورد استفاده قرار می گیرد و مردم هم معمولا علاقه زیادی به سرمایه گذاری در این پروژه ها از خود نشان می دهند. جذب سرمایه گذار در پروژه های غیرمتمرکز با استفاده از ICO انجام می شود. در این روش پروژه برای جذب سرمایه توکن های خود را برای فروش اولیه قرار می دهد و مردم با استفاده از ارزهایی مثل اتریوم و بیت کوین، به نوعی در این پروژه ها سرمایه گذاری و از توسعه دهندگان حمایت می کنند.

 * هاردفورک (Hard Fork):

یک هارد فورک (شاخه سخت) تغییری بزرگ در پروتکل ارز دیجیتال است. از آنجا که پروتکل های ارزهای دیجیتال اغلب متن باز هستند توسعه دهندگان می توانند با تغییرات کلی در آن یک هاردفورک انجام دهند. یک هارد فورک سازگار با قبل نیست. هارد فورک گاهی باعث تبدیل شدن به دو ارز می شود مثلا بیت کوین کش هارد فورکی از بیت کوین است یا اتریوم کلاسیک هارد فورکی از اتریوم است و این باعث می شود که دو ارز کاملا جدا پدید آید و کسانی که مایل باشند می توانند در قبلی ادامه دهند یا به هارد فورک جدید نقل مکان کنند.

* سافت فورک (Soft Fork):

یک بروزرسانی جزئی در پروتکل ارز دیجیتال.

* فاست (Faucet):

سایت هایی که در قبال کارهایی مانند بخت آزمایی یا بازی کردن، به کاربران ارز دیجیتال می دهند که اغلب برداشت از این سایت ها بسیار سخت است.

* فیات (Fiat):

پول کاغذی تنظیم شده و متمرکز هر کشوری را فیات می گویند مثل دلار، یورو، ریال و... .

* پاداش بلاک (Block Reward):

در پروتکل های اثبات کار مثل بیت کوین یا اتریوم، با استخراج هر بلاک، مقداری از ارز بومی آن شبکه به استخراج کننده می رسد.

* استخراج کننده (ASIC):

دستگاه ویژه ای با تراشه های قدرتمند برای استخراج به مقرون به صرفه بعضی ارزهای دیجیتال بزرگ استفاده می شود.

* ارتفاع بلاک (Block Hight):

بعد از اولین بلاک هر ارز دیجیتال، به آخرین بلاک استخراج شده آن ارتفاع بلاک می گویند.

* نصف شدن (Halving):

پس از هر 210,000 بلاک در بیت کوین، پاداش بلاک نصف می شود.

* هش ریت (Hash Rate):

هش ریت یا قدرت هش واحد اندازه گیری قدرت پردازش استخراج در یک ارز دیجیتال است.

* صرافی ارزهای دیجیتال (Crypto Exchange):

سایتی برای خرید و فروش و تعویض ارزهای دیجیتال.

* سفارشات (Stop limit):

این بخش در سایت های خرید و فروش ارزهای دیجیتال برای تریدرهای حرفه ای است. با این ویژگی می توانید مشخص کنید که وقتی قیمت به مقدار X رسید، سفارش خریدی یا فروشی با مقدار Y برای شما ثبت کند.

X : Stop
Y: limit

مثلا فرض می کنیم که شما یک تحلیل گر هستید و پیشبینی می کنید اگر قیمت یک ارز از خط مقاومت ۲۰ دلار عبور کند، قیمتش تا ۶۰ دلار صعود خواهد کرد. پس شما می توانید سفارشی با این ویژگی ایجاد کنید تا از ترید جا نمانید.

در قسمت stop باید ۲۰ دلار رو وارد کنید و در قسمت limit باید مثلا ۲۲ دلار رو وارد کنید.

برای فروش یا همان stop loss هم به همین گونه تعیین می کنید که در صورت کاهش قیمت یک ارز به مقداری X، سفارش فروشی با مقدار Y ثبت شود تا از ضرر بیشتر شما جلوگیری کند.

* حمله ۵۱ درصد (۵۱% Attack):

هنگامی که بیش از نیمی از توان محاسباتی یک شبکه ارزدیجیتال توسط یک نهاد یا گروه خاص کنترل شود، این نهاد یا گروه خواهند توانست شبکه را نابود کنند. تنها راه نابودی شبکه های غیرمتمرکز همین راه است که به دلیل اینکه هر کسی می تواند ماینر باشد، تقریبا انجام آن غیرممکن است.

* دوبار خرج کردن (Double Spending):

دوبار خرج کردن زمانی اتفاق می‌افتد که به جای پول اصلی، یک کپی از پول ارسال شود. یکی از مشکلات ارسال پول به صورت دیجیتال در ابتدا این موضوع بود که سرورهای متمرکز و بعد از آن بلاک چین و شبکه های غیرمتمرکز این شکل را حل کردند.

* سالیدیتی (solidity):

سالیدیتی زبان برنامه نویسی اتریوم برای توسعه قراردادهای هوشمند است.

* Pool :

استخر استخراج از تعدادی ماینر تشکیل شده است که به طور مشترک یک بلاک را استخراج می‌کنند و سپس پاداش به دست آمده را بین خودشان تقسیم می‌کنند. استخر‌های استخراج روش مفیدی برای بالا بدرن درصد موفقیت استخراج یک بلاک است مخصوصا سختی شبکه که مدام افزایش می‌یابد.

## اصطلاحات عامیانه ارزهای دیجیتال

* HODL :

HODL یک میم اینترنتی و اصطلاح عامیانه است که در جامعه بیت کوین و ارزهای دیجیتال برای تاکید بر نگهداری و عدم فروش از آن استفاده می شود

* FOMO :

مخفف «Fear of missing out» ، که به معنای ترسِ از دست دادن است. از این اصطلاح در فضای ارزهای دیجیتال، زمانی استفاده می‌شود که فردی نگران از دست رفتن سود سرمایه گذاری یا تصمیمش باشد.

* ATH :

مخفف «All time high» به معنای بالاترین قیمت تاریخ. از این اصطلاح زمانی استفاده می‌شود که قیمت یک ارز،‌ سهام یا چیزهایی شبیه این، به رکورد جدیدی برسد.

* خرس (BEAR):

این اصطلاح از اشخاص فعال در وال استریت گرفته شده است. از واژه خرس در حوزه اقتصاد برای بیان موارد نزولی و کاهشی یک دارایی استفاده می‌شود. مثلا بازار خرسی به معنای بازار نزولی و رو به پایین است.

* گاو (BULL):

این اصطلاح از اشخاص فعال در وال استریت گرفته شده است. از واژه گاو در حوزه اقتصاد برای بیان موارد صعودی و افزایشی یک دارایی استفاده می‌شود. مثلا بازار گاوی به معنای بازار صعودی و رو به بالا است.

* نهنگ (WHALE):

این واژه در میان قماربازان کاربرد دارد. نهنگ ها معامله گران سرمایه داری هستند که روی آینده یک ارز دیجیتال خوش‌ بین و مبالغ سنگینی روی آن ها سرمایه گذاری می‌کنند. به آن ها نهنگ های گاوی (صعودی) نیز می‌گویند.

* نهنگ خرسی (BEARWHALE):

نهنگ های خرسی معامله گران سرمایه داری هستند که مقدار زیادی از دارایی خود را می‌فروشند و باعث یک کاهش قیمت در بازار می‌شوند.

* نگهداری غیرمنطقی (BAGHODLER/Shitcoiners):

به سرمایه گذار و مخصوصا معامله گری که در نگهداری غیرمنطقی یک دارایی پافشاری می‌کند، اصطلاحا bag-holder یا از دیدگاه طنز BAGHODLER می‌گویند.

* نابود شدن (REKT):

کلمه «REKT» ، یک نگارش عمدا اشتباه از کلمه «wrecked» است که به معنای «نابود شده» است. از این اصطلاح برای اشاره به ورشکستی و یا نابودی افراد در بازارهای اقتصادی استفاده می‌شود.

* به سمت ماه (To The Moon):

این اصطلاح در بیان اخبار صعود بسیار بزرگ یک دارایی استفاده می‌شود.

* آدرس (ADDY):

این اصطلاح به آدرس کیف پول ارزهای دیجیتال اختصاص دارد.

* ترس، عدم قطعیت و شک (FUD):

مخفف کلمات متوالی «Fear, uncertainty, and doubt» ، به معنای ترس، عدم قطعیت و شک است. از این اصطلاح معمولا برای اشاره به عدم اطمینان از یک موقعیت استفاده می‌شود.

* Shitcoin :

ارز بی ارزش

* CHOYNA :

یک اصلاح رایج برای اشاره به چین. کشور چین علی رغم مخالفت دولت، در فضای بیت کوین بسیار فعال است. عمده استخراج و معاملات ارزهای دیجیتال در دست افراد چینی است.

* Bitcoin Maximalists/Bitcoiner :

به افرادی متعصبی گفته می‌شود که فقط به بیت‌کوین باور دارند و برای سایر آلتکوین‌ها ارزشی قائل نیستند. این اصطلاح توسط افرادی که به آلتکوین‌ها اعتقاد بیشتری دارند به افراد طرفدار بیت‌کوین نسبت داده شده است.

* BTFD :

مخفف جمله “Buy the F*cking Dip” است که در بین معامله‌گران رایج است. مفهوم این است که کوین مورد نظر را در کف قیمت خریداری کنید. کف قیمت جایی است که انتظار می‌رود قیمت از آن پایین‌تر نیاید.

* DYOR :

مخفف عبارت “Do Your Own Research” یعنی خودت تحقیق کن. وقتی یک نفر پاسخ سوال یا پیشنهادی را می‌دهد، گاهی از این اصطلاح استفاده می‌کند تا شخص خواننده صرفا به خاطر گفته‌های شخص دست به اقدامی نزند و خود نیز تحقیق کند و به این ترتیب شخص پاسخ دهنده، مسئولیت را از دوش خود برمی‌دارد. این اصطلاح غیر از حوزه ارزهای دیجیتال، در سایر زمینه‌ها نیز به کار برده می‌شود.

* Exit Scam :

به ارزهایی گفته می‌شود که پس از بدست آوردن شهرت کافی، بیت کوین‌هایی که از سرمایه‌گذاران بدست آورده‌اند را برمی‌دارند و ناپدید می‌شوند. این اصطلاح در ICO ها زیاد بکار برده می‌شود.

* LAMBO/When Lambo :

کوتاه شده lamborghini و اصطلاحی است که در بین تریدرها و سرمایه‌گذاران ارزهای رایج شده است.
بیشتر دارندگان بیت کوین در مورد سریع پولدار شدن صحبت می‌کنند. When Lambo به این معنی است که چی زمانی ماشین Lamborghini با پول بدست آورده از بازار کریپتوکارنسی‌ها می‌توانید بخرید.

* Hyperbitcoinization :

این اصطلاح زمانی مورد استفاده قرار می‌گیرد که دارندگان بیت کوین می‌خواهند نتایج ایده‌آل خود را توصیف کنند. این نتایج شامل بی ارزش شدن ارزها و جایگزین شدن آن‌ها با بیت کوین و سایر ارزهای دیجیتالی است.

* OCD :

این اصطلاح در واقع به افرادی اطلاق می‌شود که شب و روز خودشان را به مشاهده قیمت بیت کوین و نوسانات آن می‌گذرانند.

* Bitshaming :

وقتی یکی از طرفداران بیت کوین که مدعی شده بود بیت کوین‌های خود را نگه می‌دارد ولی آن‌ها را به فروش می‌رساند، از این اصطلاح استفاده می‌شود.

* airdrop :

ین اصطلاح به معنای توزیع رایگان ارز دیجیتالی است. ارزهای جدیدی که دنبال افزایش آگاهی عمومی در مورد خودشان هستند به توزیع رایگان ارز دیجیتالی خود به میزانی محدود و از پیش تعیین شده  می‌پردازند.

* The Flippening :

این اصطلاح یک نقطه عطفی در آینده را شرح می‌دهد که در آن سلطه بیت کوین به عنوان با ارزش ترین ارز رمزنگاری شده پایان می‌یابد، برای مثال اتر جایگزین بیت کوین می‌شود.

